---
comments: true
date: 2013-03-26 20:09:38+00:00
layout: post
slug: zgphp-meetup-20-moze-sad-proljetni-meetup
title: 'ZgPHP Meetup #20: Može sad proljetni meetup?'
---

Dok pišemo ovu najavu vani je mećava, ali do našeg sljedećeg susreta se nadamo ipak malo proljetnijim uvjetima. Dvadeseti ZgPHP meetup će se održati u četvrtak 18. travnja 2013. na starom mjestu, u [Klubu Mama](http://www.mi2.hr/), Preradovićeva 18. Na njemu vas čekaju dva informativna i uzbudljiva predavanja.

#### [Miro Svrtan](https://twitter.com/msvrtan) - Laravel 4

Iako jedan od novijih PHP frameworka, Laravel je zbog svoje jednostavnosti i dokumentiranosti koda postao jedan od popularnijih PHP frameworka današnjice.

Izlazak četvrte inačice proglašen je jednim od važnijih događaja u 2013. Zašto? Razlozi su brojni: ugrađena podrška za REST, napisan po PSR0 i PSR1, arhitektura bazirana na Composeru, a dio core funkcionalnosti koristi komponente drugih frameworka i librarya.

Ovime je dobivena mogućnost da svaki developer lako nadogradi framework vlastitim komponentama ili modulima drugih sustava ako želi. Iako je u četvrtoj inačici Laravel doživio velike promjene, jednostavnost i dokumentiranost koda nije izgubljena.

#### [Ivan Majstorović](https://twitter.com/hiperone) - Kako su me hekirali Anonimusi

“Predivno jutro, 11 sati ujutro, Crikvenica, more. Uživam u godišnjem, kad odjednom dobivam poziv. Zovemo iz banke - stranica nam je Hakirana od Anonimusa!” - početak je uzbudljive priče koju nam priča Ivan Majstorović.

Naučite što napraviti kad se ovakva situacija dogodi. Kako analizirati upad u sustav te pokrpati rupe i dugoročno osigurati sustav da se isto ne ponovi.

#### Raspored

17:30 Okupljanje, druženje
18:00 Župne obavijesti
18:10 Miro Svrtan - Laravel 4
18:40 Kurze Pause
18:50 Ivan Majstorović - Kako su me hekirali Anonimusi
19:20 Kraj, nastavak u Koldingu
