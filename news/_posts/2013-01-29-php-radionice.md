---
date: 2013-01-29 20:41:06+00:00
layout: post
slug: php-radionice
title: 'PHP radionice '
---

U 2013. godini planiramo organizirati seriju PHP radionica u kojima bi obradili nekolicinu popularnijih frameworka u PHP svijetu. Kako velika većina nas developera nema puno slobodnoga vremena ili mogućnosti istraživati nove alate, želja nam je dovesti ljude koji imaju iskustva i znanja te u nekoliko sati proći osnovne funkcionalnosti, mogućnosti i načine rješavanja problema.

Predavač bi zajedno sa sudionicima izradio manju aplikaciju (npr. blog, portal, todo aplikaciju ili nešto treće). Ovo podrazumijeva prelaženje osnovnih funkcionalnosti frameworka kao što su modeliranje podataka, forme, registracija/prijava korisnika, prikaz podataka itd.

Radionice bi se održavale subotom i na jednoj radionici bi se obrađivao samo jedan framework, a ovisno o zainteresiranosti sudionika možda bi određene teme kasnije nadogradili dodatnim radionicama.

Od sudionika se očekuje da donesu vlastito računalo sa namještenim razvojnim okruženjem (koje god koristite svakodnevno). **Ovo NISU radionice za početnike u PHPu i web developmentu**, očekivalo bi se određeno predznanje kako bi mogli u limitiranome vremenu obraditi što više.

Ako ste zainteresirani biti predavač molimo Vas da nam na zgphpmeetup@gmail.com pošaljete kratki osvrt o frameworku o kojem bi predavali te ukratko koliko imate iskustva rada u njemu, na kakvim projektima i slično.

	




Zainteresirane sudionike molimo da se prijave na newsletter kako bi znali koliko je ljudi zainteresirano te Vas mogli lakše kontaktirati.










