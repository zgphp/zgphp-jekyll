---
date: 2013-03-25 07:20:05+00:00
layout: post
slug: yii-radionica-06-04-2013
title: Yii radionica - 06.04.2013
tags:
- radionica
- yii
---

U organizaciji ZgPHP, HrOPEN i HGK, u prostorima Hrvatske Gospodarske Komore, Nova Cesta 7 u subotu 6. travnja će se održati Yii radionica. Ovo je prva u seriji ZgPHP radionica a voditi će ju Maurizio Domba, core developer na Yii frameworku.

U zadnjih nekoliko godina Yii je postao jedan od najpopularnijih PHP frameworka, poznat po brzini i performansama. Kako bi prošli najvažnije dijelove frameworka, tema radionice će biti izrada jednostavnoga blog enginea. Na ovaj način će svim sudionicima koncept aplikacije biti jasan, bez nepotrebnoga zamaranja sa poslovnom logikom a omogućava predavaču da prođe sve važne dijelove: postavljanje aplikacije, modeliranje podataka, templating, forme, routing, korisnici itd.

Radionica će biti cjelodnevna, s početkom u 9h a očekivanim krajem u 16h (uključene su pauze). Ulaznice po cijeni od 100kn su dostupne do četvrtka, 4. travnja u 14h stoga požurite! Ulaznice se mogu kupiti na Entrio.hr sustavu: [ link](https://www.entrio.hr/event/yii-radionica-688) . Trenutno je u prodaji veći dio ulaznica, molimo sve zainteresirane da požure sa kupovinom jer interes je puno veći od kapaciteta radionice (ograničeni smo sa brojem sudionika).

Od svih sudionika očekujemo određeno predznanje programiranja i PHPa, radionica nije namjenjena početnicima. Uz znanje preduvjet za sudjelovanje je posjedovanje vlastitoga laptopa, sa namještenim PHPom, Apachem i MySQLom.

Lijepi pozdrav i vidimo se u subotu 6. travnja!

ZgPHP
