---
date: 2013-02-08 13:19:45+00:00
layout: post
slug: nije-sve-u-kodu
title: 'ZgPHP Meetup #18: Nije sve u kodu'
---

I tako prošlo je već godinu i pol od prvoga meetupa i nastavljamo punom parom!

Nginx je treći najpopularnijih HTTP server današnjice, odmah nakon Apachea i
IIS-a. Užasno lightweight i apsurdno jednostavan za konfiguraciju, a vodeći mu
je moto "radi samo par stvari, no radi ih kako spada". Upravo je jedna od
njegovih najboljih "par stvari" usluga reverse proxya, o kojoj će više pričati
Marko Elezović te pokazati kako koristiti aplikacijski server iza Nginxa,
serviranje statičkih fileova i cache, load balancing i vendoring SSL enkripcija.

Mali broj domaćih developera ima priliku surađivati s internacionalnim timom na
razvoju velikog projekta. [Edi Modrić][edi] iz [Netgena][netgen] će vam
predstaviti kako je raditi u takvom timu, na projektu razvoja nove verzije eZ
Publisha koji je u novoj verziji 5 baziran na Symfony2 frameworku. Predstavit će
alate koje tim koristi svakodnevno za rad, načine komunikacije, pravila i
procese. eZ Publish je proizvod norveške tvrtke eZ Systems i po mnogima je, uz
Drupal, jedno od najboljih i najrobusnijih enterprise open source CMS rješenja
na svijetu.

Pridružite nam se u četvrtak, 21. veljače 2013. godine u klubu Mama, na poznatoj
adresi, Preradovićeva 18, Zagreb i poslušajte ova vrlo zanimljiva predavanja.

17:30 okupljanje, druženje i networking<br />
18:00 župne obavijesti<br />
18:10 Marko Elezović: Ngsk, eNgniks, dovraga... EnđinIks (Nginx)<br />
18:40 kratki predah<br />
18:50 Edi Modrić: Development vanjskih poslova i europskih integracija<br />
19:20 najava idućeg meetupa

Neslužbeni after party u [Koldingu](http://www.kolding.hr/caffe/) od 19:30.

Više informacija o ZgPHP meetupima osim na webu možete dobiti i na
[@zgphp](http://twitter.com/zgphp), a za vrijeme predavanja slobodno koristite
hashtag ```#zgphp```.

[edi]: http://twitter.com/emodric
[netgen]: http://twitter.com/netgentweets