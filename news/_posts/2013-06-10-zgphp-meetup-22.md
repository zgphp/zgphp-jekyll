---
author: zgphpmeetup
comments: true
date: 2013-06-10 12:17:10+00:00
layout: post
slug: zgphp-meetup-22
title: 'ZgPHP meetup #22'
wordpress_id: 543
---

Meetup se održava u klubu Mama, Preradovićeva 18, u četvrtak 20. lipnja s početkom od 17:30.

Dolazak na meetup možete najaviti na [meetup.com](http://www.meetup.com/ZgPHP-meetup/events/117544222/).

Predavanja će održati **Valentin Rep**, softverski inženjer iz Buckhilla i **Ljubo Čanić**, developer pri tvrtki Aduro Idea d.o.o.

Valentin Rep govorit će o **Percona XtraDB Clusteru**, koji se u verziji za široke mase pojavio prije malo više od godinu dana, te se pokazao kao odlično rješenje za repliciranje MySQL baze podataka, uz visok stupanj dostupnosti i skalabilnosti.

Ljubo Čanić će, kroz primjere iz prakse, prezentirati **Domain Driven Design** kao način razvijanja softvera u enterprise okruženjima. Na predavanju će dati pojednostavljeni pregled razvijanja modela za pružanje usluga u domeni telekoma i upotrebe repository uzorka za odvojeni pristup konkretnim podacima od samog modela. Kako se Aduro Idea bavi integracijama u telekomunikacijama, na predavanju ćete moći vidjeti i primjere iz njihovog domenskog modela, kao i primjer komunikacije s domenskim ekspertom Nenadom Racom.

Nakon predavanja slijedi čašica razgovora u Koldingu, u Berislavićevoj 8.

#### Raspored

17:30 - Okupljanje, neformalno druženje<br />
18:00 - Župne obavijesti<br />
18:10 - Valentin Rep - Percona XtraDB Cluster<br />
18:40 - Kratka pauza<br />
18:50 - Ljubo Čanić - Domain Driven Design<br />
19:20 - Druženje u Koldingu
