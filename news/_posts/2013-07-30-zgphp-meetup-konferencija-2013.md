---
date: 2013-07-30 07:13:42+00:00
layout: post
slug: zgphp-meetup-konferencija-2013
title: ZgPHP meetup konferencija 2013
tags:
    - konferencija
---

Bliži se jubilarna druga godišnjica ZgPHP meetupa. Za proslavu smo odlučili
umjesto uobičajenog meetupa organizirati jednodnevnu PHP konferenciju koja će se
održati **14. rujna 2013.** u prostorima **Hrvatske gospodarske komore, Nova
cesta 7, Zagreb.**

**UPDATE:** Web site konferencije je live, [klikni ovdje](http://2013.zgphp.org/).

## Zakon! Tko će sve predavati?

Već imamo najavljeno nekoliko zanimljivih predavača iz Hrvatske i regije, ali
kapaciteti nam nisu do kraja popunjeni. Ukoliko ste **zainteresirani za
predavanje** na konferenciji, javite nam se najkasnije do **25. kolovoza
2013**(datum je pomaknut sa 18.8). s vašim kontakt podacima, kratkom biografijom
i sažetkom predavanja. Predavačima koji dolaze izvan Zagreba nudimo pomoć u
financiranju puta i smještaja.

## Zvuči dobro, kako se može pomoći?

Pripremili smo [sponzorski paket, za firme koje žele financijski
pomoći][sponzori] u organizaciji konferencije. Sponzorstvom pomažete u
pokrivanju troškova dolaska predavača i kupovine hrane i pića za posjetitelje.
Zauzvrat nudimo mogućnost promoviranja firme ispred stotinjak developera.
Pogledajte detalje sponzorskog paketa i iskoristite priliku uhvatiti najbolje
programere Zagreba i okolice.

## Okej, ali ja nisam ni predavač ni firma nego posjetitelj. Koliko će me to koštati?

To je najbolja stvar! Konferencija je besplatna za sve posjetitelje. Ipak,
napomenuli bi da je broj mjesta je ograničen što znači dvije stvari:

  * [prijavite se što prije][meetup]
  * ukoliko se pokaže da ne možete doći, otkažite svoju prijavu na vrijeme i
    omogućite drugima da prisustvuju

Također, zamolili bi i za dvije minute vašeg vremena. Pošaljite ovaj link svojim
prijateljima, shareajte ga na Twitteru i Facebooku, javite ga predavačima koje
bi željeli poslušati i skrenite pažnju šefovima koji bi voljeli sponzorirati.

## Može malo patetike za kraj?

Jako smo uzbuđeni što se već druga plodna godina prostire za nama, a kraja nema
na obzoru. Želimo se zahvaliti svima koji dolazite na meetupe, ili držite
predavanja, ili ostajete na drinkupima poslije. Bez vaše podrške ne bismo
opstali ovako dugo, a nadamo se da ćete nam ju pružati i dalje.

Srdačan pozdrav,<br />
ZgPHP Meetup tim

[sponzori]: /2013/07/upit-za-sponzorstvo-zgphp-konferencije-2013/
[meetup]: http://www.meetup.com/ZgPHP-meetup/events/132112512/
